{"componentChunkName":"component---src-templates-offer-js","path":"/oferta/biomedycyna","result":{"data":{"markdownRemark":{"html":"<p>Proces gojenia, dotyczący tkanek miękkich, skóry oraz kości zwykle przebiega szybko i sprawnie. Problem pojawia się w momencie, gdy proces ten zostaje przez odpowiedni czynnik zaburzony. Takimi komplikacjami może być rozległy proces zapalny, zakażenie ogólnoustrojowe, zaawansowany wiek czy nawet lokalizacja uszkodzenia tkanek.</p>\n<p>Równie często spotykamy się z nieoperacyjnymi zmianami zwyrodnieniowymi, jedno- lub wielostawowymi, u zwierząt starszych, po urazach i wypadkach oraz u zwierząt młodszych ras predysponowanych. Zmiany te sprawiają ból, utrudniają poruszanie się i znacznie zmniejszają komfort życia. Czy możemy coś z tym zrobić? Odpowiedź brzmi: tak!</p>\n<p><strong>PRP (Platelet Rich Plasma)</strong>, czyli osocze bogato płytkowe. Zawiera ono zwiększone zagęszczenie czynników wzrostu w porównaniu ze zwykłą krwią. Metoda podania PRP polega na pobraniu krwi własnej pacjenta do sterylnego zestawu jednorazowego użytku, który służy do separacji koncentratu płytkowego. Koncentrat taki przygotowuje się w czasie kilkunastu minut przy pomocy specjalnego pojemnika oraz wirówki, a następnie wstrzykuje się go do miejsca wymagającego wspomagania gojenia. Zabieg jest wykonywany w znieczuleniu miejscowym, sporadycznie w lekkiej sedacji, więc pacjent może opuścić klinikę zaraz po zabiegu.</p>\n<p><strong>Terapia IRAP</strong> - zastosowanie tej terapii prowadzi do złagodzenia bólu, redukcji stanu zapalnego i ogólnej poprawy funkcjonowania stawów. Ponadto, terapia hamuje proces niszczenia chrząstek i zwyrodnienia stawów oraz znacznie wzmacnia możliwości obronne organizmu. Powstrzymujące zapalenie substancje pozyskujemy bezpośrednio z krwi leczonego zwierzęcia. Po kilkugodzinnej inkubacji następuje wirowanie próbki, a otrzymane osocze dzielimy na porcje. Może ono zostać ponownie wstrzykiwane temu samemu zwierzęciu w serii zastrzyków w dotknięty zapaleniem obszar, staw lub przy korzeniach nerwów jeszcze tego samego dnia. Istnieje również możliwość zamrożeniu osocza do – 20 st. C i po ponownym rozmrożeniu podanie go zwierzęciu w dniu następnym.</p>\n<p><strong>Komórki macierzyste</strong> są komórkami naprawczymi organizmu, mogą rozwijać się i różnicować w wiele typów komórek oraz posiadają zdolność do replikacji w różnych narządach. Ze względu na ich rozległe możliwości terapie z zastosowaniem komórek macierzystych nazywane są medycyną regeneracyjną. Do terapii komórkami macierzystymi w weterynarii wykorzystuje się głównie tkankę tłuszczową, która zawiera ich wysoką koncentrację. Niewielki fragment tłuszczu okołopępkowego pobierany jest przez chirurga, następnie próbka jest pakowana w specjalne opakowania i wysyłana do laboratorium referencyjnego. Tam materiał biologiczny jest izolowany i hodowany, następnie dzielony na porcje i odsyłany do lekarza zlecającego badanie.</p>\n<p><strong>Kwas hialuronowy</strong> jest glikozaminoglikanem, czyli naturalnym składnikiem tkanki łącznej, nabłonkowej i nerwowej. Jest bardzo ważnym czynnikiem klinicznym w przypadku choroby zwyrodnieniowej stawów, w przebiegu której następuje stopniowy zanik chrząstki stawowej, zmiany kostne w okolicy podchrzęstnej, stany zapalne błony maziowej oraz zmiany degeneracyjne w obrębie łąkotek. W przypadku zmian w obrębie jednego stawu najlepszym rozwiązaniem są iniekcje kwasu hialuronowego (gotowe preparaty dostępne na rynku weterynaryjnym) bezpośrednio do stawu. W przypadku zmian wielostawowych podanie następuje drogą dożylną.</p>\n<p>W doborze odpowiedniej metody pomoże lekarz weterynarii podczas konsultacji w klinice.</p>\n<p>W przypadku terapii IRAP, PRP oraz przeszczepu komórek macierzystych istotnym przeciwwskazaniem są zmiany nowotworowe.</p>","frontmatter":{"title":"Biomedycyna","icon":"../assets/icons/biomedycyna.svg","slug":"/oferta/biomedycyna"}}},"pageContext":{"slug":"/oferta/biomedycyna"}},"staticQueryHashes":[]}